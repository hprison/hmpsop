<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="images/logo.png">
    <title>ހުޅުމާލެޖަލުގެ އެސްއޯޕީތައް</title>
    <link rel="stylesheet" href="style.css">
    <script src="https://kit.fontawesome.com/a5c0ad4c16.js" crossorigin="anonymous"></script>
</head>
<body>

    <section class="dhivehi-text border">
        <a href="index.html"><i class="fa-solid fa-house"></i></a>
        <a href="14.html"><i class="fa-solid fa-arrow-left"></i></a>
        <h1>ހުޅުމާލެޖަލުގެ އެސްއޯޕީތައް</h1>
        
        <h3 class="sop-number">HMP-SOP-2019/14</h3>
        <h2> ޖަލުގައި ޑިއުޓީ ކުރުމާބެހޭ އެސް.އޯ.ޕީ </h2>

        <h2> 7. ޑިއުޓީކުރުން </h2>

        <table>
            <tr>
                <td> (ހ) </td>
                <td> މި އެސްއޯޕީގެ 5 ވަނަ މާއްދާގައި ބަޔާންކޮށްފައިވާ ތަންތަނުގައި ޑިއުޓީ ފެށުމުގެ ކުރިން އެ ތަންތަނާއި ތަކެތީގެ ހާލަތު ބަލައި ޗެކު ކުރަންވާނެއެވެ. އަދި އެއްވެސް މައްސަލައެއް އުޅޭކަމުގައިވާނަމަ، އަންގަން ޖެހޭ ފަރާތްތަކަށް އެކަން އަންގަން ވާނެއެވެ. </td>
            </tr>
            <tr>
                <td> (ށ) </td>
                <td> ޑިއުޓީ ކުރުމަށް ކަނޑައަޅާފައިވާ ޖަލު އޮފިސަރަކު އެމީހަކު ޑިއުޓީ ކުރުމަށް ކަނޑައަޅާފައިވާ ތަން ނޫން އެހެން ތަނަކަށް ދާންވާނީ އޮފިސަރ އިންޗަރޖު ނުވަތަ ޑިއުޓީއާ ހަވާލުވެ ހުރި އެންމެ އިސް އޮފިސަރަށް އަންގައި ހުއްދަ ލިބުމުންނެވެ. އަދި ޑިއުޓީ ކުރުމަށް ކަނޑައަޅާފައިވާ ތަން ނޫން އެހެންތަނަކަށް ވަދެވޭނީ  އޮފިސަރ އިންޗަރޖުގެ ހުއްދަ ލިބުމުންނެވެ. </td>
            </tr>
            <tr>
                <td> (ނ) </td>
                <td> ކޮންމެ ޑިއުޓީއެއް ފެށުމުގެ ކުރިން މަސްޓަރ ނެގުމާބެހޭ އެސްއޯޕީގައި ވާ ގޮތުގެމަތިން މަސްޓަރ ނަގަންވާނެއެވެ. ޑިއުޓީ ބަދަލުކުރެވޭނީ ޖަލުގެ މަސްޓަރ ކްލިއަރ ވުމަށްފަހުގައެވެ. އަދި ޖަލުގެ މަސްޓަރ ކްލިއަރ ނުވަނީސް ޑިއުޓީ ކުރުމަށް ކަނޑައަޅާފައިވާ ތަނުން ބޭރަށް ނިކުމެވޭނީ އެ އޮފިސަރެއްގެ ސުޕަވައިޒަރުގެ ހުއްދަ ލިބުމުންނެވެ. </td>
            </tr>
            <tr>
                <td> (ރ) </td>
                <td> ޑިއުޓީ ކުރާ ތަންތަނުގެ ޑިއުޓީ ބަދަލުކުރާއިރު އެ ތަންތަނުގެ ޙާލަތު ބަދަލުވާ ޑިއުޓީއަށް އަންގަންވާނެވެ. </td>
            </tr>
            <tr>
                <td> (ބ) </td>
                <td> ޑިއުޓީ ކުރާ ހުރިހާތަނެއްގައި ހިނގާ ހުރިހާ ކަމެއް އޮކަރަންސްގައި ލޮގްކޮށް ބަލަހައްޓަން ވާނެއެވެ. </td>
            </tr>
            <tr>
                <td> (ޅ) </td>
                <td> ޖަލު ސަރަހައްދަށް އުޅަނދެއް ކައިރިކުރާ ނަމަ، އެކަމުގެ މަޢުލޫމާތު ދޭންޖެހޭ ފަރާތްތަކަށް ދިނުމަށްފަހު އޮކަރެންސްގައި ލޮގުކުރަން ވާނެއެވެ. </td>
            </tr>
            <tr>
                <td> (ކ) </td>
                <td> ޖަލުގެ ސަލާމަތަށް ބުރޫއަރާ ފަދަ ޢަމަލެއް ޤައިދީއަކު ނުވަތަ ބަންދުމީހަކު ކޮށްފިނަމަ، އެކަން ހުއްޓުވައި އަންގަންޖެހޭ ފަރާތްތަކަށް އެކަން އަންގައި އޮކަރެންސްގައި ލޮގުކުރަން ވާނެއެވެ. </td>
            </tr>
            <tr>
                <td> (އ) </td>
                <td> ވައިގެ މަގުން ދުއްވާ އެއްވެސް އުޅަނދެއް އާދަޔާ ޚިލާފަށް ތިރިން ޖަލުސަރަހައްދުން ދަތުރު ކުރާކަމުގައި ވާނަމަ، އެކަމުގެ މަޢުލޫމާތު އަންގަންޖެހޭ ފަރާތްތަކަށް އެކަން އަންގައި އޮކަރެންސްގައި ލޮގުކުރަން ވާނެއެވެ. </td>
            </tr>
            <tr>
                <td> (ވ) </td>
                <td> ގަވާއިދާ ޚިލާފަށް އެއްވެސް ފަރާތެއް ނުވަތަ ފަރާތްތަކެއް ޖަލު ސަރަހައްދަށް ވަނުން ނުވަތަ ވަންނަން މަސައްކަތް ކުރާ ނަމަ އެކަން މަނާކުރުމަށްފަހު، އެކަމުގެ މަޢުލޫމާތު ދޭންޖެހޭ ފަރާތްތަކަށް އަންގައި އޮކަރެންސްގައި ލޮގުކުރަން ވާނެއެވެ. </td>
            </tr>
        </table>
        
    </section>
    

</body>
</html>
