<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="images/logo.png">
    <title>ހުޅުމާލެޖަލުގެ އެސްއޯޕީތައް</title>
    <link rel="stylesheet" href="style.css">
    <script src="https://kit.fontawesome.com/a5c0ad4c16.js" crossorigin="anonymous"></script>
</head>
<body>

    <section class="dhivehi-text border">

        <a href="index.html"><i class="fa-solid fa-house"></i></a>
        <a href="4.html"><i class="fa-solid fa-arrow-left"></i></a>
        <h1>ހުޅުމާލެޖަލުގެ އެސްއޯޕީތައް</h1>
        
        <h3 class="sop-number">HMP-SOP-2019/04</h3>
        <h2> އާޢިލީ ގުޅުން ދެމެހެއްޓުމާއި ޖަލަށް ޒިޔާރަތްކުރުމުގައި ޢަމަލުކުރަންވީ ގޮތުގެ އެސް.އޯ.ޕީ </h2>

        <h2>ބައްދަލުވުން ކެންސަލް ކުރެވޭނެ ޙާލަތްތައް</h2>

        <table>
            <tr>
                <td> (ހ) </td>
                
                <td>ޤައިދީ ނުވަތަ ބަންދުމީހާ ޖަލުގެ ގަވާއިދުތަކާ ޚިލާފުވުން، ނުވަތަ އޮފިސަރުންގެ އަމުރަށް ނުކިޔަމަންތެރިވުން، ނުވަތަ މަޞްލަޙަތު ނަގާލަން މަސައްކަތް ކުރުން. </td>
            </tr>

            <tr>
                <td> (ށ) </td>
                
                <td> ބައްދަލުވުމަށް އަންނަ ފަރާތުން ނުވަތަ ފަރާތްތަކުން ޖަލުގެ ގަވާއިދުތަކާ ޚިލާފުވުން ނުވަތަ އޮފިސަރުންގެ އަމުރަށް ނުކިޔަމަންތެރިވުން ނުވަތަ މަޞްލަޙަތު ނަގާލަން މަސައްކަތް ކުރުން. </td>
            </tr>

            <tr>
                <td> (ނ) </td>
                
                <td> ޢާއިލީ ބައްދަލުވުމަށް އަންނަ ފަރާތެއްގެ ހަށިގަނޑުން ނުވަތަ އަންނައުނުން ނުވަތަ އެއިން ފަރާތެއް ގެންނަ ތަކެތި ސަރޗް ކުރުމުގެ ތެރޭގައި، ދިވެހިރާއްޖޭގެ ޤާނޫނު ހުއްދަ ނުކުރާ އެއްޗެއް ފެނުން. </td>
            </tr>

            <tr>
                <td> (ރ) </td>
                
                <td> މިމާއްދާގެ (ނ) ގައި ބަޔާންކޮށްފައިވާ އެއްޗެއް ފެނިއްޖެ ނަމަ، އެ ތަކެއްޗާއެކު އެ މީހަކު މޯލްޑިވްސް ޕޮލިސް ސަރވިސްއާ ޙަވާލުކުރަން ވާނެއެވެ. މިފަދަ ޙާލަތެއް ދިމާވެއްޖެ ނަމަ، ދެން އެ މީހަކު ޖަލަށް ވައްދަން ވާނީ އެ ތާރީޚުން ފެށިގެން 01 (އެކެއް) އަހަރު ދުވަސް ފަހުންނެވެ. </td>
            </tr>

            <tr>
                <td> (ބ) </td>
                
                <td> ޢާއިލީ ބައްދަލުވުމަށް އަންނަ ފަރާތްތަކުން ގެންނަ ތަކެތި ސަރޗްކުރުމަށް އިންކާރު ކުރުން، ނުވަތަ ސަރޗް ކުރުމުގެ ތެރޭގައި އެމީހާގެ އަތުން ނުވަތަ ހަށިގަނޑުގެ ތަނަކުން ނުވަތަ ލައިގެންހުރި އެއްޗަކުން، ޖަލަށް ވެދުން މަނާ އެއްޗެއް ފެނުން. </td>
            </tr>

            <tr>
                <td> (ޅ) </td>
                
                <td> މި މާއްދާގެ (ބ) ގައި ބަޔާންކޮށްފައި ވާ އެއްޗެއް ފެނިއްޖެ ނަމަ، އެ އެއްޗަކީ ޖަލު އޮފިސަރުންނަށް އޮޅުވާލައިގެން ޖަލަށް ވައްދަން މަސައްކަތްކުރި އެއްޗެއްކަމަށް ބަލައި އެ އެއްޗެއް ނައްތާލެވޭނެއެވެ. އަދި އެ އެއްޗެއް ވައްދަން މަސައްކަތްކުރި މީހަކު އެ ދުވަހުގެ ބައްދަލުވުމަށް ޖަލު ސަރަހައްދަށް ވައްދައިގެން ނުވާނެއެވެ. މިފަދަ ޙާލަތެއް ދިމާވެއްޖެ ނަމަ، ދެން އެ މީހަކު ޖަލަށް ވައްދަން ވާނީ 01 އަހަރު ދުވަސް ފަހުންނެވެ. </td>
            </tr>

            <tr>
                <td> (ކ) </td>
                
                <td> ބައްދަލުކުރުމަށް އަންނަ މީހުން، އެމީހެއްގެ ހަށިގަނޑުގެ ތަނެއްގައި ފޮރުވައިގެން ޖަލު ސަރަޙައްދަށް ވެއްދުން މަނާ އެއްވެސް އެއްޗެއް ވައްދަން އުޅޭ ކަމަށް ޝައްކު ކުރެވިއްޖެ ނަމަ، ނުވަތަ އެފަދަ މަޢުލޫމާތެއް ލިބިއްޖެ ނަމަ، އެ މީހެއްގެ ހަށިގަނޑު އިތުރަށް ބަލައި ފާސްކުރަންވާނެއެވެ. މިގޮތަށް ބަލާފާސްކުރުމަށް ދެކޮޅުހަދާ ފަރާތްތައް މޯލްޑިވްސް ޕޮލިސް ސަރވިސްއާ ޙަވާލުކުރަންވާނެއެވެ. އަދި އެ ދުވަހެއްގެ ބައްދަލުވުމަށް އެ ފަރާތެއް ވައްދައިގެން ނުވާނެއެވެ. </td>
            </tr>

            <tr>
                <td> (އ) </td>
                
                <td> ޢާއިލީ ބައްދަލުވުމަށް އަންނަ މީހުންގެ ތެރެއިން އެއްވެސް މީހަކު ޢާއިލީ ގުޅުން އޮޅުވާލައިގެން ބައްދަލުވުމަށް އަތުވެއްޖެކަން ސާބިތުވުވެއްޖެ ނަމަ، އެކަމުގެ ޒިންމާ އުފުލަން ޖެހޭނީ ބައްދަލުކުރުމަށް ހުށަހަޅާފައި ވާ ފޯމުގައި ސޮއިކޮށްފައި ވާ މީހެކެވެ. އަދި އެ މައްސަލަ ބެލުމަށް، މޯލްޑިވްސް ޕޮލިސް ސަރވިސްއަށް ހުށަހަޅަންވާނެއެވެ. </td>
            </tr>

            <tr>
                <td> (ވ) </td>
                
                <td> ޢާއިލީ ބައްދަލުވުން ހަމަޖެއްސުމަށްފަހު، އެ ތާރީޚުގައި ބައްދަލުވުމަށް ނާންނަ ނަމަ، ދެން ބައްދަލު ކުރެވޭނީ، ބައްދަލުކުރުމަށް އެދޭ ފޯމު އަލުން ހުށަހަޅައިގެން ހުއްދަ ލިބުމުންނެވެ. </td>
            </tr>

            <tr>
                <td> (މ) </td>
                
                <td> ބައްދަލުވުން ހަމަޖެއްސުމުގެ އެންމެހާ ކަންތައްތައް ކުރިޔަށް ގެންދާނީ، ޢާއިލާގެ ފަރާތުން ހުށަހަޅާ ފޯމުގައި ޖަހާފައި ވާ ނަންބަރަށް ގުޅައިގެން ކަމުގައިވާތީ، ބައްދަލުވުން ހަމަޖެއްސުމަށް ޖަލުގެ އޮފީހުން ގުޅާތާ 05 (ފަހެއް) ދުވަހުގެ ތެރޭގައި ޖަވާބެއް ނުލިބިއްޖެ ނަމަ، ބައްދަލުވުން ހަމަޖައްސައި ދިނުމަށް އެދި ހުށަހަޅާފައިވާ ފޯމު ބާޠިލް ކުރެވޭނެއެވެ. ޖަވާބު ނުލިބުނުކަމަށް ބަލާނީ، އެ ނަންބަރުން ޖަވާބުދާރީ ނުވުން ނުވަތަ އެ ނަންބަރަށް ގުޅާއިރު ފޯން ނިއްވާލާފައި އޮތުން ނުވަތަ ޚިދުމަތް ކަނޑާލާފައި އޮތުން ނުވަތަ ފަހުން ޖަވާބެއް ދޭނެކަމަށްބުނެ، ޖަވާބެއް ނުދިނުން އަދި އެ ނަންބަރަށް ގުޅޭގޮތް ނުވުމުންނެވެ. </td>
            </tr>

            <tr>
                <td> (ފ) </td>
                
                <td> ޢާއިލީ ބައްދަލުވުމަށް އަންނަ ފަރާތުގެ އަތުގައި މި އެސްއޯޕީގެ  10 ވަނަ މާއްދާގެ (ނ) ގައި ބަޔާންކޮށްފައިވާ ތަކެތި ނެތުން، ނުވަތަ ޖަލުގެ އޮފީހުން ހުއްދަދީފައި ވާ ލިޔުމުގައި ވާ މަޢުލޫމާތު ދިމާނުވުން، ނުވަތަ ހުއްދަދީފައިވާ ލިސްޓުގައި އެ މީހެއްގެ ނަންނެތުން ފަދަ ޙާލަތެއްގައި ޢާއިލީ ބައްދަލުވުން އެއްކޮށް ކެންސަލް ކުރުމުގެ ބަދަލުގައި ޢަމަލު ކުރާނީ މަޢުލޫމާތު ފުރިހަމަ ނުވި ޢާއިލާގެ މެންބަރަށް ނުވަތަ މެންބަރުންނަށް އެބައްދަލުވުން ހަމަނުޖެހޭގޮތަށެވެ. </td>
            </tr>

            <tr>
                <td> (ދ) </td>
                
                <td> ޢާއިލީ ބައްދަލުވުން ހަމަޖެހިފައި ވާކަން ޤައިދީ ނުވަތަ ބަންދުމީހާއަށް އެންގިފަހުން، މި މާއްދާގައި ބަޔާންކޮށްފައި ވާ އެއްވެސް ސަބަބަކާ ހުރެ ޢާއިލީ މެންބަރަކު ޢާއިލީ ބައްދަލުވުމަށް ނުވައްދަން ނިންމައިފި ނަމަ، ނުވަތަ ވަކި މުއްދަތަކަށް ޢާއިލީ ބައްދަލުވުމަށް ވަނުން މަނާކުރެވިފައި ވާ ނަމަ، އެކަން އެ ޤައިދީއަކަށް ނުވަތަ ބަންދުމީހަކަށް އަންގަންވާނެއެވެ. </td>
            </tr>

        </table>
        
    </section>
    

</body>
</html>